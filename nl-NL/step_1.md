Jumperdraden worden gebruikt om de elektrische stroom tussen elektronische onderdelen te transporteren. Ze worden gebruikt voor prototyping-projecten zodat je componenten kunt aansluiten en loskoppelen zonder dat je ze hoeft te solderen (waarmee meer permanente verbindingen worden gemaakt door metaal te smelten).

Er zijn drie verschillende soorten jumperdraden:

+ bus-bus
+ pen-bus
+ pen-pen

Elk type jumperdraad herken je aan beide uiteinden van de draad.

### De pen

Een penuiteinde heeft een kort stuk metaal dat uit het zwarte plastic uiteinde steekt Deze kan in een bus-einde of in een experimenteerbord worden geplaatst.

![Het penuiteinde van een jumperdraad.](images/pin.png)

### De bus

Het uiteinde van de aansluiting ziet eruit als een klein stukje zwart plastic. Het heeft een gat aan de binnenkant waar een pen-einde van een jumperhulp in past of de pootjes die aan andere elektrische onderdelen zijn bevestigd.

![Het bus uiteinde van een jumperdraad.](images/socket.png)

### Het kopen van jumperdraden

Bij de aanschaf van jumperdraden merk je misschien dat ze male-male (m-m), female-female (f-f) en male-female (m-f) worden genoemd. Dit is een oudere taal die wordt gebruikt om de uiteinden van de draden te beschrijven. **Pen** en **bus** zijn meer inclusieve termen die nu gebruikt moeten worden om jumperdraden te beschrijven.
