Τα καλώδια jumper (βραχυκυκλωτήρας) χρησιμοποιούνται για τη μεταφορά του ηλεκτρικού ρεύματος μεταξύ των ηλεκτρονικών εξαρτημάτων. Χρησιμοποιούνται για τη δημιουργία πρωτοτύπων έργων επειδή σου επιτρέπουν να συνδέεις και να αποσυνδέεις εξαρτήματα χωρίς την ανάγκη ηλεκτρικής συγκόλλησης (δημιουργώντας πιο μόνιμες συνδέσεις λιώνοντας μέταλλο).

Υπάρχουν τρεις διαφορετικοί τύποι καλωδίων jumper:

+ socket-socket
+ pin-socket
+ pin-pin

Το καθένα αναγνωρίζεται από αυτό που τοποθετείται σε κάθε άκρο του καλωδίου.

### To pin (ακίδα)

Ένα άκρο pin έχει ένα κοντό κομμάτι μετάλλου που προεξέχει από το μαύρο πλαστικό άκρο. Αυτό μπορεί να τοποθετηθεί μέσα σε ένα άκρο socket ή σε ένα breadboard.

![Το άκρο pin του καλωδίου jumper.](images/pin.png)

### Το socket (υποδοχή)

Το άκρο του socket μοιάζει με ένα μικρό κομμάτι μαύρου πλαστικού. Έχει μια τρύπα στο εσωτερικό που μπορεί να δεχθεί ένα άκρο pin ενός καλωδίου jumper ή ακροδέκτες που συνδέονται με άλλα ηλεκτρικά εξαρτήματα.

![Το άκρο του socket του καλωδίου jumper.](images/socket.png)

### Αγορά καλωδίων jumper

Όταν αγοράζεις καλώδια jumper, μπορεί να παρατηρήσεις ότι ονομάζονται male-male (m-m) αρσενικό-αρσενικό, female-female (f-f) θηλυκό-θηλυκό and male-female (m-f) αρσενικό-θηλυκό. Αυτή είναι η παλαιού τύπου (προηγούμενη) γλώσσα που χρησιμοποιείται για να περιγράψει τα άκρα των καλωδίων. **Pin** και **socket** είναι πιο κατάλληλοι όροι που θα πρέπει τώρα να χρησιμοποιούνται για την περιγραφή των καλωδίων jumper. 